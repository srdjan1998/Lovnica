<!DOCTYPE html>
<html lang="en" dir="ltr">
  <head>
    <meta charset="utf-8">
    <link rel="stylesheet" href="../style.css">
    <meta name="viewport" content="width=device-width, initial-scale=1.0">
    <link href="https://fonts.googleapis.com/css?family=Alice" rel="stylesheet">
    <title></title>
  </head>
  <body>
    <img id="burger" src="../burger.png" alt="">
    <header>
      <h1>Манастир Ловница</h1>
      <ul>
        <li><a href="../index.html">Почетна</a></li>
        <li id="drop"><a href="oManastiru.html">О манастиру</a></li>
        <ul id="drop-menu">
          <li><a href="#">Оснивање</a></li>
          <li><a href="#">Историја</a></li>
          <li><a href="#">Монаси</a></li>
        </ul>
        <li><a href="galerija.html">Галерија</a></li>
        <li><a href="kontakt.html">Контакт</a></li>
      </ul>
    </header>
    <main>
      <h2>О Манастиру</h2>
      <p>У старијим изворима постоји народно предање да је црква чудесним пресељењем сама себе лоцирала
         а да су то први уочили ловци. Они су даље то мјесто показали неимарима, те да је по њима манастир
        добио име што помало говори стих народне поезије: </p>

        <p>„Сама се црква сакривала, од тад се Ловница прозвала“ (Шево, 2002. стр. 120).
          По другом предању, манастир Ловница је задужбина краља Драгутина Немањића који
          је као српски краљ (1284—1321) управљао и сјеверноисточном Босном. Како каже предање,
          ту Драгутин сазида манастир на мјесту гдје је „лов ловио“ и мјесту које га је љепотом задивило.
          Чак се и спомиње „ловни дворац“ који је према предању био смјештен негдје у близини Ловнице.
          Назив Ловница према некима потиче од тога што је то мјесто „ломно и сломно“, а иначе оба облика и
          Ломница и Ловница имају заједничко поријекло у старој земљорадничкој терминологији и значе
          навиљак или мали пласт.</p>

          <p>Такви називи се могу срести и у другим словенским земљама, Чешкој и Пољској.
            Подручје око манастира Ловнице је представљало важну турску комуникацију из долине
            Спрече ка Сарајеву, а у непосредној околини могу се пронаћи некрополе са стећцима.
            Неке од тих некропола украшене с мотивима винове лозе. С обзиром да у овом подручју
            нису вршена археолошка истраживања, а обнове манастирских зграда у прошлости немају
            адекватну техничку документацију, разумљиво је да је на данашњим истраживањима
            ловничке прошлости ускраћено доношење закључака о датирању најраније ловничке цркве.</p>

          <p>Повезивање манастира Ловнице и краља Драгутина потврдио је његов биограф архиепископ
            Данило који у својим списима говори о великој ревности овог краља у подизању цркава и
            учвршћивању православља у Босни.</p>

Приви познати запис о манастиру датира из 1301. године, пронађен на археолошком налазишту у Кијевци (Градишка). Натпис гласи:</p>
    <hr>
    <p id="istaknuti-tekst">„АЗ ЛОВНИЦИН ПОП ПИСАХ ПО РОЖЕСТВУ ХРИСТА НА 1000 ЛЕТ НА 300 И 1 ЛЕТ...”</p>
    <hr>
    <p>У збирци Српске академије наука под редним бројем 59, налазили су се писани подаци о манастиру Ловница,
       а односе се на два записа у типику.</p>

    <p>Други запис писан је у Ловници 6. новембра 1577/78. године у вријеме јеромонаха Арсенија:
      „при Арсенију јеромонаху, јако битијему второму старцу обитељи сеј“.</p>

    <p>Те године (1578) је израђен иконостас и започет живопис црквених зидова од стране тада
      најпознатијег сликара у српској цркви, пећког монаха Лонгина. Према записима и натписима
      ловничких сликара закључује се да су први настојатељи манастира називани старцима.
      У манастиру Бешенову, налазило се јеванђеље из 1592. године а које је писано у Ловници.
      Тамо се налазило до Другог свјетског рата, када је уништено.</p>

    <p>У том јеванђељу, монах Григорије описује личности свог времена, старца Акакија,
      пећког патријарха Јована, митрополита Аксентија и друге. Још један псалтир, који је
      био у херцеговачком манастиру Житомислић, свједочи о манастиру Ловница 1603.
      године иако се не може са сигурношћу закључити да ли је у Ловници и преписан,
      али се јасно упућује на везу овог манастира са православним манастирима широм
      српског националног и духовног простора. С обзиром на ангажовање најпознатијег и
      најцјењенијег сликара обновљене Пећке патријаршије може се закључити да је манастир
      Ловница у то вријеме његовао високе захтјеве фреско-сликарства као и то да се радило
      уз велике финансијске могућности ктитора.</p>

    <p>Ктиторска композиција манастира Ловнице насликана је у припрати и приказује како „смирени
      Генадије и Акакије“ као оснивачи држе модел цркве између себе, обучени у монашке ризе.</p>
    </main>
  </body>
</html>
